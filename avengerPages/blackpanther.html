
<html lang="en">
        <head>
            <meta charset="UTF-8">
            <meta name="viewport" content="width=device-width, initial-scale=1.0">
            <meta http-equiv="X-UA-Compatible" content="ie=edge">
            <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css" integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
            <link rel="stylesheet" href="/styles/heroes.css">
            <link rel="stylesheet" href="https://use.fontawesome.com/releases/v5.8.2/css/all.css" integrity="sha384-oS3vJWv+0UjzBfQzYUhtDYW+Pj2yciDJxpsK1OYPAYjqT085Qq/1cq5FLXAZQ7Ay" crossorigin="anonymous">
            <title>Bosszúállók</title>
        </head>
        <body>
            <div class="avenger" id="ironman">         
                <div class="leftSide">
                        <i class="far fa-times-circle closeIcon" onclick="closing()"></i>
                    <h3>Fekete Párduc</h3>
                    <div class="text">
                        <p>
                                Évszázadokkal ezelőtt, egy vibrániumot tartalmazó meteorit zuhant le Afrikában, ellepve az egész környéket. A helyen öt törzs telepedett le és elnevezték Vakandának. A törzsek háborúban álltak egymással, míg végül egy sámánnak megjelent Basztet, a párducistennő, aki elvezette egy különleges növényhez, amit a sámán megevett, ezzel emberfeletti erőre tett szert. A sámán egyesítette a törzseket és ő lett az első Fekete Párduc, azaz Vakanda királya. Az ország a vibrániumot felhasználva a bolygó legfejlettebb országává vált, de látva a többi ország háborúit, elrejtették magukat és szegény nemzetnek álcázzák az országot.

                                1992-ben az előző Fekete Párduc, T'Chaka király két harcosával a kaliforniai Oakland-be utazik, hogy meglátogassa testvérét, N'Jobu-t. Ugyanis a feketepiaci kereskedő, Ulysses Klaue vibrániumot lopott az országból, és minden jel arra utal, hogy N'Jobu segítette ebben. N'Jobu-t a társa, Zuri köpte be, aki valójában egy vakandai kém volt, T'Chaka pedig magával akarja vinni testvérét, hogy a hazájukban döntsenek a sorsáról.
                                
                                A film ezután a jelenre vált, nem sokkal az Amerika Kapitány: Polgárháború után. T'Chaka király immár halott Helmut Zemo-nak hála, így végül a fiának, T'Challa-nak kell átvennie apja helyét mind a trónon, mind a Fekete Párduc szerepében. Okoye-vel, a vakandai Dora Milaje testőrség vezetőjével este rajta ütnek egy csapaton, akik elrabolt nőket szállítanak el. A rajtaütés valódi oka az, hogy a nők között beépülve ott van Nakia, T'Challa exbarátnője és a férfi szeretné, ha ő is ott lenne a királlyá koronázásának ceremóniáján, amit a nő el is vállal. Másnap reggel már hárman repülnek át a Vakandát elrejtő erőtéren, majd a T'Challa anyjával, Ramondával és húgával, a technológiai zseni Shurival való találkozás után megkezdjék a ceremóniát. Egy vízesésnél Zuri vezényletével avatják királlyá T'Challát, ahol a törzsek kihívót állíthatnak a király elé, megkérdőjelezve ezzel hatalmát. A törzsek nagy része elfogadja az új királyt, de a majmokat istenítő dzsaban törzs vezetője, M'Baku kihívja T'Challát az élet-halál párbajra, ahol T'Challa a vízesés szélén legyőzi őt és próbálja rávenni a megadásra a halál helyett. M'Baku végül belemegy, T'Challa pedig később egy rituálé során megeszi a gyógynövényt, ami a Párduc hatalmát adja neki. A rituálé részeként betemetik földdel, majd egy hallucinációban találkozik apja szellemével, akitől tanácsot kap az uralkodáshoz.
                                
                                Eközben egy Erik Stevens nevű férfi állít be egy múzeumba, ahol egy álcázott vakandai vibrániumfejszét tartanak. Stevens megmérgezi az egyik ottani kurátort, a hozzá kihívott mentősök pedig valójában Klaue és az emberei, akikkel közösen csempészi ki a fejszét - Stevens pedig egy maszkot is visz, mert megtetszett neki. A rablásról Vakanda is értesül és T'Challa Okoye-vel és Nakia-val közösen elindul Puszanba, Dél-Koreába, ahol Klaue tovább akarja adni a tárgyat. T'Challa megígéri barátjának, a törzsvezető W'Kabinak, hogy vagy megöli Klaue-t, vagy elhozza az országba; eközben Shuri egy új Párduc-páncélt ad neki, ami elnyeli a ruhát ért támadást, és azzal az energiával vissza tud támadni.
                                
                                Az átadás helyszínéül szolgáló kaszinóban T'Challa rájön, hogy a fejszét megvenni kívánó fél valójában a CIA-s Everett K. Ross, aki a Polgárháború idején segített neki és aki titokban tartotta T'Challa szuperhős énjét. Ross épp átvenné Klaue-tól a tárgyat, amikor Okoye lebukik és lövöldözés alakul ki a kaszinóban, ahonnan Klaue-ék autóval próbálnak menekülni. T'Challa és társai követni kezdik őt, majd el is kapja és épp megölni készülne, de a nagy tömeg miatt mégsem teszi ezt meg.
                                
                                Később Klaue-t a CIA viszi magával, hogy kihallgassa, ami során Klaue mesél Ross-nak Vakanda igazi arcáról. Ross ezt számon kéri T'Challán, ám ekkor megjelenik Erik Stevens (a korábban ellopott maszkban) és csapata, hogy megszöktesse őt. T'Challa utánuk ered, ám elmenekülnek, viszont T'Challa előtte még észrevesz Stevens-nél egy gyűrűt, ami pontosan olyan, mint amit ő kapott nagyapjától. A szöktetés közben Ross súlyosan megsérül a gerincén, ezért magukkal viszik titokban Vakandába, hogy helyrehozzák. Míg Ross-t kezelik T'Challa Zurit vonja kérdőre, aki elárulja a '80-as években történt esemény teljes történetét. Kiderül, hogy N'Jobu azért csempészett vibrániumot, hogy felfegyverezze a világon a nehéz sorsú feketéket, akik elnyomás és kirekesztés alatt állnak. N'Jobu lelepleződése után az őt eláruló Zurira támadt, ám T'Chaka király rátámadt és megölte. Zuri azt is elmondja, hogy N'Jobunak volt egy fia is, N'Jadaka, akit a királlyal ott hagytak és aki később Erik Stevens néven vált a gyilkológéppé, akire a Koncoló nevet aggatták.
                                
                                Eközben Stevens megöli Klaue-t, a holttestét pedig magával viszi Vakandába és odaadja W'Kabinak, ezzel maga mellé nyerve őt. A palotába érve felfedi magát és kihívja T'Challát a trónért folytatott rituális harcra, amit az új király elfogad. A harc előtt megvonják T'Challától a gyógynövény nyújtotta erőt, és a harc során Stevens többször csúnyán megsebzi. Zuri ekkor bevallja Stevens-nek hogy valójában miatta halt meg az apja, ezzel próbálva megmenteni T'Challa életét, ám Stevens végez vele, T'Challát pedig ledobja a vízesésbe. Ezután megeszi a Fekete Párduc erejét adó gyógynövényt, majd elvégzik ugyanazt a szertartást rajta, mint T'Challán. Ezután Stevens felégetteti az összes gyógynövényt, hogy ne kerülhessen más kezébe, ám Nakia titokban meg tud szerezni egyet.
                                
                                Nakia, Ramonda, Shuri és Ross a gyógynövénnyel kimenekül a palotából, ám Okoye nem segít nekik, mivel a királyt kell szolgálnia, aki épp fegyvereket akar kivinni az országból, hogy külvilági embereikkel leigázzák a többi országot. A csapat a dzsaban törzshöz megy, hogy M'Baku-nak adják a gyógynövényt, aki annak segítségével legyőzhetné a Koncolót. M'Baku azonban ezt nem fogadja el, mivel T'Challa életben van: a törzs egyik embere találta a folyónál, de már nem bírja sokáig. Nakia gyorsan megeteti vele a gyógynövényt és betemetik, ezzel a szertartást megtéve. A szertartás hatására T'Challának újra látomása lesz, amiben találkozik apjával és őseivel, akiknek döntéseit kérdőre vonja. Úgy gondolja, hogy Vakanda túl sokáig bujkált, és ideje, hogy a világon élő többi feketének is segítsenek - ezután felébred. T'Challa köszönetet mond M'Baku-nak és a segítségét kéri, ám az nem akarja háborúba küldeni a népét.
                                
                                Vakandába visszatérve T'Challa immár ismét a Fekte Párduc ruhában érkezik meg, hogy újra harcra hívja a Koncolót, aki maga is szerzett egy Fekete Párduc ruhát. A felfegyverkezett Nakia és Shuri eközben W'Kabi harcosaival és felfegyverzett orrszarvúival találják szembe magukat, ám Okoye és a Dora Milaje testőrség fellázad; majd a szorult helyzetben megjelenik M'Baku a harcosaival, hogy besegítsen nekik. Ezalatt Ross egy távirányítású vakandai repülővel leszedi a fegyvert az országból kivinni akaró gépeket, miközben W'Kabi látva a csata okozta pusztítást feladja magát és harcosait. Eközben T'Challa és a Koncoló a vibrániumot szállító vasút vonalán harcolnak, ami gyengíti a vibrániumot, így kettejük ruháját is. Ezt T'Challa ki is használja és egy kést döf a Koncolóba, amivel halálos sérülést okoz. T'Challa felajánlja neki, hogy rendbe hozzák, de Stevens tudja, hogy akkor egész életét börtönben tölti, ezért miután megtekinti a vakandai naplementét kihúzza magából a kést, ezzel elvérzik.
                                
                                Később T'Challa intézkedéseinek köszönhetően már nem rejti erőtér Vakandát, az ország kezdi felfedni magát. T'Challa elviszi Shurit ahhoz a házhoz, ahol apja végzett a testvérével, és ahol továbbra is szörnyű körülmények közt élnek a feketék. Ám nem sokáig, ugyanis T'Challa megvette az épületet és a környező épületeket is, hogy itt rendezzék be az első vakandai segítőotthont, aminek vezetőjének Shuri-t választja.
                                
                                A stáblista felénél lévő jelenetben T'Challa az ENSZ-nek tart beszédet, melyben fel akarja fedni Vakanda igazi arcát. A stáblista utáni jelenetben az immár Fehér Farkas nevet viselő Bucky Barnes-t láthatjuk, akit a Polgárháború végén lefagyasztottak Vakandában, ám most felébredt, mert Shuri végre meggyógyította az elméjét.
                            </p>
                        </div>
                    </div>
                <div class="rightSide" style="background-image: url('../images/kep10.jpg');background-size: cover">
                    <img src="" alt="" srcset="">
                </div>
            </div>
        
            <script
            src="https://code.jquery.com/jquery-3.4.1.min.js"
            integrity="sha256-CSXorXvZcTkaix6Yvo6HppcZGetbYMGWSFlBw8HfCJo="
            crossorigin="anonymous"></script>  
            <script src="/javascript/avenger.js"></script>
        </body>
        </html>